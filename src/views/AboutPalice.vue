<template>
  <div class="container">
    <div class="section">
      <p class="has-text-centered p-3">
        <i
          >Co bývalo skryto, bude nyní odhaleno. Co probíhalo za zavřenými
          dveřmi kabinetů a v kuloárech školy, spatří světlo veřejného zájmu. Co
          se předávalo pokoutně z ruky do ruky na ušmudlaném papíře, bude
          poskytnuto demokraticky veškerému lidu.
        </i>
      </p>

      <p class="p-3">
        Představuje se Vám nejslavnější literární soutěž Gymnázia Jana Keplera,
        Chytrá palice, vyhlašovaná pravidelně od roku 2003.
      </p>
      <p class="p-3">
        Soutěže se účastní všechna díla esejistického charakteru vytvořená na
        naší škole v daném školním roce, do užšího výběru jsou nominována
        vyučujícími humanitních předmětů a oceněna na základě jejich
        kvalifikovaného hodnocení. Autoři tří nejlepších prací získávají vždy
        intelektuálně hodnotné knižní ceny, vítěz každého ročníku se navíc při
        slavnostním vyhlášení chopí Palice a je zapsán nesmývatelnou barvou na
        pamětní desce, umístěné na chodbě mezi ředitelnou a knihovnou. Své
        literární a myšlenkové plody autoři nominovaných prací rovněž prezentují
        (obvykle na konci školního roku) širšímu studentskému publiku.
      </p>
      <p class="p-3">
        Od roku 2009 vyhlašuje kabinet českého jazyka také Chytrou paličku, o
        niž soutěží literární teoretikové, kritici i praktici v rámci každého z
        ročníků nižšího gymnázia.
      </p>
      <p class="p-3">
        Přehledný web, za nějž vděčíme Michalu Srbovi, Vám v tuto chvíli
        představuje na sto kvalitních prací, které se v užší nominaci ocitly za
        poslední léta; výrazná díla z předešlých ročníků budeme dále doplňovat.
        Doufáme, že společně podají důkaz o vysokých literárních výkonech našich
        studentů a nemenších výkonech čtenářských ze strany jejich učitelů; že
        poslouží coby vzácná a cenná didaktická pomůcka ke vzdělávání dalších
        generací grafofilů a grafomanů; že umožní detailní studium Keplerovy
        esejistické školy s jejími tradičními tématy, formálními variacemi a
        pozvolnými proměnami v průběhu věků, ale i sledování slibného (jakkoli
        někdy dramatického) vývoje jednotlivých literárních osobností.
      </p>
      <p class="p-3">
        V neposlední řadě doufáme, že Vám, návštěvníkům jakkoli motivovaným,
        poskytnou tyto stránky mnoho potěšení – a možná i trochu poučení.
        Jednotlivé práce zde můžete vyhledat na základě všelikých kritérií a
        následně přímo nahlédnout nebo stáhnout v textovém dokumentu (což
        doporučujeme u všech delších prací, neboť tak nepřijdete o obrázkové
        přílohy, estetické formátování ani poznámky pod čarou).
      </p>
      <p class="p-3">
        Přejeme Vám mnoho čtenářské slasti a intelektuálních závratí.
      </p>
    </div>
  </div>
</template>

<script>
export default {};
</script>

<style></style>
